<p>
    L’addetto stampa dunque fa da <strong>tramite tra chi vuole comunicare le sue iniziative e chi talvolta ha poche
        righe o
        pochi minuti per la stesura di un articolo o la confezione di un breve video</strong>. Velocità di pensiero e
    intuito stanno
    alla base di gran parte del nostro lavoro, che svolgiamo in maniera seria e approfondita.
</p>
<p>
    La reputazione di un buon ufficio stampa si fonda su pochi e solidi principi: <strong>disponibilità al confronto e
        allo
        sviluppo dei dati, attendibilità dei contenuti, chiarezza nell'esposizione</strong>.
</p>
<p>
    Riteniamo infine estremamente utile, per ottenere i migliori risultati, <strong>predisporre sul sito del committente
        un’area
        stampa</strong>, dove convogliare i materiali prodotti dall’ufficio stampa. La possibilità di avere, in un unico
    contenitore
    virtuale, testi, foto e video, ovvero la cartella stampa digitale completa, permette al giornalista di aver
    <strong>tutte le
        informazioni a disposizione in un unico click</strong>. Una scelta dettata anche dall’esigenza di agevolare al
    massimo quei
    giornalisti che per necessità di essere tempestivi ed efficaci, utilizzano lo smartphone come principale strumento
    di lavoro.
</p>