<p>
    Ci sono aspetti poco evidenti e quantificabili in termini di tempo e impegno nelle attività che l'ufficio stampa
    svolge prima di entrare nel vivo del lavoro. Punto di partenza è l'ascolto delle <strong>esigenze del
        committente</strong>, per individuare insieme i settori e i referenti stampa più adatti al tema trattato.
</p>
<p>
    L'addetto stampa dunque fa da tramite tra chi vuole <strong>comunicare le sue iniziative</strong> e chi talvolta ha
    <strong>poche
        righe o pochi minuti</strong> per la stesura di un articolo o la confezione di un breve video.
</p>
<p>
    Riteniamo estremamente utile, per ottenere i migliori risultati, predisporre sul sito del committente
    <strong>un'area stampa</strong>, dove convogliare i materiali che prepariamo. La possibilità di avere, in un unico
    contenitore virtuale, testi, foto e video, ovvero la <strong>cartella stampa digitale completa</strong>, permette al
    giornalista di aver <strong>tutte le informazioni a disposizione</strong> in un unico click. Una scelta che intende
    agevolare al massimo quei giornalisti che, per l'esigenza di essere tempestivi ed efficaci, utilizzano lo smartphone
    come principale strumento di lavoro.
</p>