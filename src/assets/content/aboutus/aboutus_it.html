<div class="content">
    <p>Le svariate attività che svolge nel backstage un Ufficio Stampa sono spesso poco tangibili, ma concretamente
        comprendono un iter che va dalla scrittura alla diffusione delle notizie.
    </p>
    <p>
        Il “Cliente” dell’Ufficio Stampa è il giornalista o l’Influencer, infatti la capacità di sintetizzare materiali
        e
        “agili manualetti” in poche righe, lunghi discorsi in brevi pillole video è la specifica competenza che permette
        che
        la notizia abbia più possibilità di uscire in maniera snella, semplice e veritiera.
    </p>
    <p>
        Le redazioni sono sempre più ridotte e il fatto di trovarsi i materiali sintetici e organizzati sicuramente
        rende la
        comunicazione più fluida. L’addetto stampa fa da tramite tra chi vuole comunicare le sue iniziative e chi ha
        poche
        righe o pochi minuti per la stesura di un pezzo e il confezionamento di un breve video. Velocità di pensiero e
        intuito stanno alla base di gran parte del lavoro che poi viene svolto in maniera approfondita e seria. La
        reputazione di un buon ufficio stampa si fonda su pochi e solidi principi: attendibilità dei contenuti proposti,
        disponibilità al confronto e allo sviluppo dei dati offerti, chiarezza nell'esposizione.
    </p>
    <p>
        Nel concreto ci occupiamo di:
        Scrivere e strutturare <strong>Cartelle e Comunicati Stampa digitali</strong>, organizzare <strong>Conferenze
            Stampa
            in presenza e on line</strong>, organizzare / pianificare <strong>interviste</strong> cartacee, Web, Radio e
        Tv
        e indicizzare <strong>Rassegne Stampa digitali</strong>.
    </p>
</div>