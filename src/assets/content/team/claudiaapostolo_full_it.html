<p>Dal 2017 collaboro come <strong>addetta stampa</strong> e <strong>redattrice di testi</strong> con <i>Marta
        Franceschetti Comunicazione & PR</i>, su temi che spaziano dall’ambiente alla sostenibilità, dal cinema allo
    spettacolo in generale, seguendo convegni, eventi, festival. </p>
<p> Nel 2017 per il festival CinemAmbiente ho partecipato all’ideazione e condotto un convegno sulla
    <strong>Transizione Ecologica</strong>, in collaborazione con <strong>ILO, International Labour Agency delle
        Nazioni Unite</strong>. Il convegno è stato aperto dalla proiezione del <strong>documentario <i>Totnes,
            rehersals for change</i></strong> (di cui ho curato, insieme alla regista Mia Santanera, ideazione,
    regia, realizzazione immagini e montaggio). Nel 2018 ho curato e condotto, in collaborazione con CinemAmbiente e
    ILO, un convegno dedicato allo stato dell’arte dell’energia in Italia e alle prospettive delle rinnovabili.
</p>
<p>Dal 2018 collaboro con <strong>Legambiente Alpi</strong> per la stesura del dossier annuale
    <strong><i>Nevediversa</i></strong>, sull’impatto della <strong>crisi climatica</strong> sull’ambiente montano,
    il turismo, le criticità e le prospettive dello sviluppo sostenibile in montagna. Collaboro inoltre con la
    <strong>rivista online <i>Dislivelli</i></strong>, su vari temi legati al futuro della montagna.
</p>
<p>Nel 2019 ho realizzato per Legambiente Alpi il documentario <strong><i>Requiem per un ghiacciaio</i></strong>,
    che testimonia la prima edizione della campagna scientifica <strong><i>Carovana dei Ghiacciai</i></strong>.</p>
<p>Nel biennio 2016-2017 ho collaborato con il Master di Giornalismo “Giorgio Bocca” dell’Università di Torino
    (tutor per la comunicazione televisiva). </p>
<p>Ho partecipato a <strong>progetti di comunicazione e didattica</strong>. Nel 2013 ho contribuito al volume
    <i>“Contamin Azioni ecologiche: cibi nature culture”</i> curato dalle prof.sse Daniela Fargione e Serenella
    Iovino, per l’Università di Torino, edito da IRENE - <i>Interdisciplinary researches on ethics and natural
        environment</i>.
</p>
<p>Fin dal 2006 ho realizzato con l’associazione Puntodoc 4 documentari in Brasile, su progetti di cooperazione in
    Amazzonia realizzati dall’<strong>Ong MAIS</strong> e il documentario <i>“A beiradeira e o grillador”</i>,
    storia di una comunità fluviale amazzonica minacciata dalla costruzione di una diga, presentato a
    <strong>CinemAmbiente</strong> 2007 e a festival nazionali e internazionali.
</p>