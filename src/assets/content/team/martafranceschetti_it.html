<div class="content">
    <p>Iscritta all’<strong>Ordine dei Giornalisti</strong> del Piemonte, come <strong>addetta stampa</strong>, dal 1998
        lavoro nel settore degli eventi <strong>culturali e cinematografici</strong>, fornendo il mio contributo, sulle
        varie fasi delle Attività Stampa, a diverse realtà legate a specifici eventi (Festival, Saloni, Eventi, Film e
        Fiere) a livello locale, nazionale e internazionale.</p>
    <p>Le mie competenze di addetta stampa, si sono sviluppate, già dal 1997, nell’ambiente della
        <strong>comunicazione</strong>, dell’<strong>audiovisivo</strong> e delle <strong>tecnologie digitali</strong>,
        lavorando a stretto contatto con <strong>realtà cinematografiche</strong> istituzionali e private, con registi,
        produttori e distributori cine-televisivi.
    </p>
    <p>Le capacità acquisite e la mia passione per il cinema e il documentario mi hanno permesso di ampliare i miei
        interessi, rivolgendomi anche ai settori della <strong>sostenibilità ambientale ed ecologica</strong>: temi che
        mi sono molto affini e ai quali mi sono da sempre interessata. Sono infatti degli ultimi anni le mie
        collaborazioni, come addetta stampa, su svariati <strong>progetti</strong> (audiovisivi e non) a sfondo
        <strong>Green</strong>, nel settore <strong>ambientale, sociale, digitale</strong> e in quello
        <strong>eno-gastronomico</strong>.
    </p>
    <p>Tra il 2004 e il 2015 ho curato l’Ufficio Stampa locale, nazionale e internazionale del <strong>Torino Film
            Festival</strong>, sotto la direzione di <strong>Nanni Moretti</strong>, <strong>Gianni Amelio</strong> e
        <strong>Paolo Virzì</strong>, e di <strong>CinemAmbiente</strong> (2010-2015), collaborando, a stretto contatto,
        con lo <strong>Studio Sottocorno di Milano</strong>, uno dei maggiori studi di comunicazione per il cinema e
        l’audiovisivo a livello nazionale e seguendo molte delle Anteprime dei film italiani presentati a Torino (tra
        gli altri quelli di <strong>Gabriele Salvatores</strong> e <strong>Saverio Costanzo</strong>).
    </p>
    <p>Dal 2008 ho avviato importanti collaborazioni con <strong>Agenzie di Comunicazione Digitale (<a
                href="https://www.sixeleven.it" target="_blank">sixeleven.it</a>, <a href="https://www.between.be"
                target="_blank">between.be</a>)</strong>, con <strong>Social Media Manager</strong> professionisti e con
        <strong>Agenzie che sviluppano Applicazioni per il Web</strong> e per gli <strong>Smart Phone</strong>.
    </p>
    <p>Grande sostenitrice del <strong>lavoro in team</strong>, collaboro anche con colleghe addette stampa e
        giornaliste, su svariati progetti per i quali vengono unite e messe a disposizione esperienze e competenze nel
        campo della comunicazione giornalistica, gestendo, con creatività, rapidità ed efficacia, progetti complessi e
        su più livelli logistici e territoriali, facendo “rete”.</p>
    <p>In particolare, con Mariagrazia Balbiano (<strong><a href="https://www.mariagraziabalbiano.com"
                target="_blank">mariagraziabalbiano.com</a></strong>) nel 2014 ho pubblicato il libro, edito da Cartman
        Edizioni: “<strong>Spettabile redazione, l’ufficio stampa tra media relations e fair play</strong>” (<a
            href="https://www.youtube.com/watch?v=OnQUzVk4cmQ" target="_blank">youtube.com/watch?v=OnQUzVk4cmQ</a>), che
        è stato presentato al Salone
        Internazionale del Libro di Torino e al Circolo dei Lettori di Torino - <a
            href="https://cartmanedizioni.it/prodotto/spettabile-redazione/"
            target="_blank">cartmanedizioni.it/prodotto/spettabile-redazione</a>.</p>
    <p>Da allora, con l’ingresso dei Social, il mondo della comunicazione si è totalmente rivoluzionato e sono quasi
        pronta a scriverne una seconda edizione. </p>
    <p>Insieme alla Balbiano abbiamo inoltre seguito l’Ufficio Stampa di varie edizioni dell’Asta del Barolo al Castello
        di Grinzane e Cavour (CN) e collaboriamo tuttora su <strong>clienti legati al settore enogastronomico</strong>.
    </p>
    <p>Dal 2002 collaboro con il <strong>periodico professionale dell’Audiovisivo</strong> (pubblicato in inglese e in
        italiano e presente a tutti gli eventi e i mercati internazionali del settore audiovisivo: Cannes, Venezia,
        Torino, Roma) <strong>“Cinema & Video International”</strong> con sede a Firenze.</p>


</div>